<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="/yazilar/styles_read.css">
    <title>Şamanizm</title>
</head>
<body class="center">
    
    <div class="text-container">
        <h1 class="title">DEDE KORKUT HİKAYELERİ'NDE ŞAMANİZM</h1>
        <a href="/index.html" class="mainpage-btn" >
            ana sayfaya dön
        </a> 

        <h3>
            Şamanist Ögeler ve Şamanizm:
        </h3>
        <p>
            Türkler yaşam tarzları gereği günlük hayatlarında bazı kişilerle iletişime
            geçerek onlara danışmış ve destek almışlardır. Topluma dinginlik veren bu
            kişiler zaman zaman yöneticilere de rehber olmuşlardır. Türklerin
            destanlarından kitabelerine kadar birçok eserlerinde bilge de diyeceğimiz bu
            kişilerin varlığını tespit ediyoruz. Türklerde, zaman zaman Gök Tanrı inancı
            olarak adlandırılsa da hemen hemen her dönemde bir dinden çok yaşayış
            biçimi, din ”olgusu” olan Şamanizm’e rastlanmıştır. Dede Korkut Hikayeleri
            de Şamanist ögeler içeren önemli eserlerden biridir.
        </p>
        <p>
            Çağdaş Türk dünyasında ve hatta Müslüman Türkler arasında da Şamanizm hala
            sürmektedir. Ölünün arkasından kırkının okutulması, cenazelerde yemek
            dağıtılması, ağaçlara çeşitli bez parçaları bağlanarak dilekler dilenmesi
            gibi Türklerin hayatına yerleşen bazı rutinler, Şamanizm temellidir.
        </p>
        <p>
            Dede Korkut’un yaşadığı dönem tartışmalı olsa da genelde Oğuz ve Kıpçakların
            İslamiyet’le tanışmadıkları döneme yani MS 8. Yüzyıla rastlar. Dede
            Korkut’un yaşadığı dönem ile eserin yazıya geçirildiği tarih arasında uzun
            yüzyıllar vardır. Bu süreçte Türkler İslam dinini kabul etmişlerdir. Buna
            rağmen Dede Korkut Kitabı’ndaki hikâyelerde İslami ögeler zikredilse de eski
            Türk inançlarının baskın bir şekilde yer aldığı dikkatten kaçmamaktadır.
            Dede Korkut Destanlarında Kam kavramı başta olmak üzere Tanrı kültü, dağ
            kültü, ağaç kültü, su kültü ve atalar kültü gibi pek çok Şamanist unsura
            rastlanır.
        </p>
        <h3>
            1. Kam ve Dede Korkut:
        </h3>
        <p>
            Ural Altay ırkından gelen bazı kavimler-Türkler, Moğollar, Tonguzlar- eski
            zamanlarda Şamanizm dinini benimsemişlerdir. Türklerde, İslamiyet’in
            kabulünden sonra da oyunlar ve yazılı eserler gibi bazı kültürel ögelerde
            Şamanist unsurlara rastlanır.
        </p>
        <p>
            Türk Şamaniliği, en iyi şekilde Altay Türklerinde muhafaza olmuştur,
            esaslarına en kapsamlı şekilde Altay Türklerinde rastlanır. Altay Türklerine
            göre kainat birçok tabakadan oluşmaktadır. Bunlar “Nur Alemi (Yukarı Alem),
            Karanlık Alem(Aşağı Alem) ve insanların yaşadığı yer olan Arz adında temel
            katmanlardan oluşur. Nur Alemi, iyilik ve güzelliği temsil ederken ve
            merhametli bir tanrıya sahipken; Karanlık Alem bunun tam tersidir.
            İnsanların genelde kötülüğünü isteyen ve karanlığı temsil eden bir tanrısı
            vardır. Bu göksel ve karanlık tanrılarla insanlar doğrudan doğruya iletişim
            kurmazlar. Tanrılara müracaat için bir aracı lazımdır. O aracı da “Kam(Şaman
            Rahibi)”dir. Şaman inancına göre dinin bütün esrarını, ilahların hayatını,
            isimleri, şecereleri yalnız “Kam” bilir.  Dede Korkut da tüm bu “Kam”
            özelliklerini kendinde barındırır. İnsanların bilgisine ve sözüne güvendiği,
            halka nasihatler veren bir kişidir. Doğumda, düğünde, hatalıkta, ölümde halk
            Dede Korkut’u yanında istemiştir. Dede korkut Şaman inancında Kam’ın
            üstlendiği ad verme, tedavi etme ve dua etme görevlerini yerine
            getirmektedir. Oğuz beyleri de sevinçlerini ve hüzünlerini Dede Korkut ile
            paylaşmışlar, beylikleriyle ilgili karar alma süreçlerinde Dede Korkut’a
            danışmışlardır.
        </p>
        <p>
            Eserin Mukkadime kısmında Dede Korkut, Kam özellikleriyle şu kısımlarda
            betimlenmiştir:
            <em>
                “Resûl Aleyhisselam zamanına yakın Bayat Boyu’ndan Korkut Ata derler bir
                er ortaya çıktı. Oğuz’un ol kişi tamam bilicisi idi. Ne derse olurdu.
                Türlü haber söylerdi. Hak Teâla onun gönlüne ilham ederdi. “
            </em>
        </p>
        <p>
            <em>
                “Korkut Ata Oğuz kavminin müşkülünü hallederdi. Her ne iş olsa Korkut
                Ata’ya danışmayınca yapmazlardı. Her ne ki buyursa kabul ederlerdi.
                Sözünü tutup tamam ederlerdi.”
            </em>
        </p>
        <h3>
            2. Ad Verme:
        </h3>
        <p>
            Şaman inancına göre erkek çocukları isimlerini, sergiledikleri
            kahramanlıklar sonucu hak ederek alırlar ve çocuğa verilen adın onun
            kaderini belirleyeceği düşünülür. Çocuklara isimlerini dua okuyarak veren
            “Kam”, hikayelerde karşımıza Dede Korkut olarak çıkar. Şaman inancının temel
            törenlerinden biri olan bu isim verme töreninden kitapta “Dirse Han Oğlu
            Boğaç Han Destanı ” ve “Kam Püre’nin Oğlu Bamsı Beyrek Destanı”nda
            bahsedilir. “Dirse Han Oğlu Boğaç Han Destanı”nda Dirse Han’ın oğlu boğayı
            devirip başını kesince Oğuz beyleri çocuğa isim vermesi için Dede Korkut’a
            gider. Dede Korkut da çocuğa kahramanlığını hatırlatacak şekilde “Boğaç”
            adını verir, iyi dileklerini içeren duasında ona beylik verilmesini söyler.
        </p>
        <h3>
            3. Tanrı Kültü:
        </h3>
        <p>
            Orta Asya Türkleri’nde hakana yönetme yetkisi tanrı tarafından verilen kut
            ile geçer. Kut veren, yurt veren, savaşta kazandıran, milleti belalardan
            azat eden ve daha pek çok iyilikte bulunan Tanrı’dır. Türkler arasında Tanrı
            kelimesi eski çağlardan itibaren kullanılmaktadır. Dede Korkut Kitabı’nda
            hem Allah hem de Tanrı ifadeleri yer alır. Bu durumun hikayelerin yazıya çok
            ileriki bir dönemde, Türklerin İslamiyet’i kabulünden sonra geçirilmesinden
            kaynaklandığı düşünülmektedir. Dede Korkut Hikayeleri’nde Tanrı kültünü
            yansıtan, Tanrıya verilen önemi ifade eden bazı kısımlar ise şöyledir:
        </p>
        <p>
            <em>
                “Padişahlar Tanrı’nın gölgesidir, padişahına asi olanın işi rast
                gelmez.”
            </em>
        </p>
        <p>
            <em>
                “Allah Allah demeyince işler düzelmez, kadir Tanrı vermeyince er
                zenginleşmez.”
            </em>
        </p>
        <p>
            Ayrıca her kikayenin sonunda edilen dualar da Tanrı’ya bir sesleniş taşır.
            <em>“Âmin diyenler Tanrı’nın yüzünü görsün.”</em>Denilerek kişiye hayır
            duası edilir.
        </p>
        <p>
            Dede Korkut Hikayeleri’ndeki Tanrı, Şamanik özellikler taşır. Dede Korkut
            Hikayeleri’nde Tanrı’nın göksel bir varlık olarak betimlenmesi, Dede
            Korkut’un Tanrı ile iletişimi, Tanrı’nın yardımı ile kazanılan zaferler ve
            Tanrı sayesinde edinilen beylik hakkı gibi birçok şamanlık ile bağlantılı
            anlayış vardır. “Hak Teâla onun gönlüne ilham ederdi.”, “Cümle âlemleri
            yaradan Allah Tanrı görklü” gibi ifadeler Tanrı’nın Şamanik özellikleriyle
            verildiği bazı örneklerdir.
        </p>
        <p>
            Tanrı’nın gökte tasviri en belirgin şekilde “Kam Püre’nin Oğlu Bamsı Beyrek
            Destanı”nda geçmektedir. Kam Püre Bey bir çocuğu, kardeşi, mirasçısı
            olmamasından üzüntü duymaktadır. Bunun üzerine Oğuz beyleri bir oğlu
            olmasını isteyen Pay Püre için yüzlerini göğe tutarak ve ellerini göğe
            çevirerek, gökteki tanrılarına dua etmişlerdir.
        </p>
        <h3>
            4. Dağ, Su ve Ağaç Kültü:
        </h3>
        <p>
            Türklerde hemen hemen her dönemde ağaçtan türediklerine inanış hakim
            olmuştur. Bunun en güzel örneklerine Uygurların Türeyiş Destanı’nda
            rastlanır. Dede Korkut’ da da ağaca verilen önem ve ağaçtan geldiğine inanış
            örnekleri yer almaktadır.
        </p>
        <p>
            “Salur Kazan’ın Evinin Yağmalandığı Destan” da Uruz’un ağaçla yaptığı
        </p>
        <p>
            <em>“Ağaç ağaç der isem sana üzülme ağaç,</em>
        </p>
        <p>
            <em>Mekke ile Medine’nin kapısı ağaç,</em>
        </p>
        <p>
            <em>Musa Kelimin asası ağaç,</em>
        </p>
        <p>
            <em>Büyük büyük suların köprüsü ağaç,</em>
        </p>
        <p>
            <em>Kara kara denizlerin gemisi ağaç,</em>
        </p>
        <p>
            <em>Erlerin şahı Ali’nin Düldülünün eyeri ağaç,</em>
        </p>
        <p>
            <em>…”</em>
        </p>
        <p>
            şeklindeki konuşma ve “Basat’ın Tepegöz’ü Öldürdüğü Destan” da Tepegöz’ ün
            Basat’a babasının kim olduğunu sorması sonucu başat’ın verdiği
        </p>
        <p>
            <em>“Babamın adını sorar olsan kaba ağaç</em>
        </p>
        <p>
            <em>Anamın adını dersen kükremiş aslan</em>
        </p>
        <p>
            <em>Benim adımı sorarsan Aruz oğlu Basat’tır.”</em>
        </p>
        <p>
            şeklindeki cevap bu örneklerin başlıcalarıdır.
        </p>
        <p>
            Şamanizm’e göre dağ, su, ağaç başta olmak üzere doğa kutsaldır ve her şeyin
            şifasıdır. Her hikayenin sonunda edilen dualarda ortak olarak
            <em>
                “Yerli kara dağların yıkılmasın. Gölgeli koca ağacın kesilmesin. Taşkın
                akan güzel suyun kurumasın.”
            </em>
            İfadeleri yer alır. Hemen hemen her duanın bu ifadelerle başlaması Dede
            Korkut Hikayeleri’nin Şamanist ögeler içerdiğine güzel bir kanıttır.
        </p>
        <h3>
            5. Hayvan Sembolleri:
        </h3>
        <p>
            Şamanizm’e göre hayvanlar bireye yol gösteren yardımcı ruhlardır. Kam ise
            özellikle ayinlerde hayvan motifli kostümler giyer. Manyak denilen bu
            kostümün omuzlarında puhu kuşu, baykuş ve kartal gibi kuş tüylerinden
            oluşturulan iki demet vardır. Dirse Han Oğlu Boğaç Han Destanı’nda geçen
            <em>“Omuzu kuşlu cübbe elbise ver bu oğlana, giyer olsun hünerlidir.”</em>
            ifadesi bu gelenekten kaynaklanmaktadır.
        </p>
        <p>
            Ayrıca Türkler tarih boyunca at ve çeşitli binek hayvanları başta olmak
            üzere beraber yaşadıkları hayvanlarına oldukça değer vermişlerdir.  Dede
            Korkut Hikayeleri’nde de hayvanlarla ortak yaşama değinilmekte, “at, geyik,
            kaz, deve, koyun, koç, keçi, şahin, kurt, köpek, kartal, yılan, doğan,
            aslan, boğa, kuğu kuşları” gibi hayvanların sürekli bahsi geçmektedir.
        </p>
        <h3>
            6. Sayı Sembolleri:
        </h3>
        <p>
            Türklerin mitolojisinde ve eski inançlarında sık sık kullandıkları üç, yedi,
            dokuz ve kırk sayıları Şaman inancının bir ürünüdür. Türkler İslamiyet’i
            kabul ettikten sonra bile bu sayılar kültürdeki yerini korumayı başarmıştır.
            Bu sayılar Dede Korkut Hikayeleri’nde de sayı içeren hemen hemen her kısımda
            yer alırlar. Bunların en belirgini kırk sayısıdır. Başta çoğu hikayede
            karşımıza çıkan “kırk yiğit” ifadesi olmak üzere “kırk namerd, kırk ince
            kız, kırk günde yara iyileşmesi, kırk yoldaş, kırk cübbe, kırk kul, kırk
            cariye, kırk gün, kırk arkadaş” vb. pek çok ifadede kırk sayısı
            tekrarlanmaktadır.
        </p>
        <p>
            Bu sayıların bir diğer önemli olanı ve çok tekrarlananı ise yedi sayısıdır.
            Yedi sayısının en belirgin ve yoğun şekilde kullanıldığı metin Dede Korkut
            Hikayelerinin bulunan son nüshasında yer alan “ Salur Kazan’ın Yedi Başlı
            Ejderhayı Öldürmesi Destanı”nda geçmektedir. Bu hikayenin adı bile kendi
            başına bir örnek teşkil etmekte olup;
            <em>
                ”Yedi günden sonra etrafıma baktım, yedi kâfir kılıcım karşısında
                vuruşmaya girişmeyince…”, “ Yedi yerde koyu koyu tütüp çıkan duman
                gördü.”, “ Yedi yer evreni bir ejderhaya rastgeldi. Yedi yerde meşale
                gibi yanan o ejderhanın gözleriymiş.” ,“Yedi gün, yedi gece burada
                Padişah’ı konuk etti.”
            </em>
            gibi ifadeler yedi sayısının tekrarına örnektir.
        </p>
        <h3>
            7. Renk Sembolleri:
        </h3>
        <p>
            Şamanizm’de ak renk ululuk, adalet, güçlülük manalarına gelmiştir. İyilik
            anlamına gelen ak renk Şamanizm’de iyilik tanrısı Ülgen’i ifade etmek için
            de kullanılmaktadır. Dede Korkut’da da ak renk iyiliği, güzel olan değerleri
            ifade etmek amacıyla, daha çok yüce ve bilgeli gibi anlamlara gelecek
            şekilde kullanılmıştır. Dede Korkut Destanları’nda beylerin ak otağda
            oturmaları ak rengin yücelik anlamında kullanımına örnektir.  Aynı zamanda
            “Kazılık Koca Oğlu Yigenek Destanı”nda
            <em>
                “Ak sakallı Dede Korkut’tan öğüt aldım.”
            </em>
            denilerek ak sakalın bilge ve gün görmüş anlamına işaret edilir.
        </p>
        <p>
            Şamanizm’de kara renk yeraltında yaşayan kötülük tanrısı Erlik’i simgeler ve
            kötülük, kötü şans, taliksizlik, keder gibi anlamlar taşır. Hikayelerde kara
            sözcüğünün sıklıkla kullanıldığı görülmektedir: “kara otağ, kara dağ, kara
            eşek, kara koç, kara çelik, kara evler” gibi. Dirse Han çocuksuz olmasından
            dolayı kara otağa oturtulmuş, önüne kara koyun yahnisi konmuştur. Kam
            Püre’nin oğlu Bamsı Beyrek’de, Beyrek’in düşman tarafından esir alınması
            sonrası yakınlarının üzüntüsü kara renk ile tasvir edilmiştir. Beyrek’in
            yavuklusu, kardeşleri ve diğer yakınları
            <em>
                “Ak çıkarıp kara giydiler.”
            </em>
            şeklinde anlatılmışlardır.
        </p>
        <h3>8. Rüya: </h3>
        <p>
            Rüyaların gelecek hakkında bilgi vereceği düşüncesi Şamanizm’de yer
            almaktadır. Kamların ruhlarla iletişiminin de rüya (ilham) aracılığıyla
            sağlandığına inanılmıştır. “Salur Kazan’ın Evinin Yağmalandığı Destanı”nda
            önce <em>“Gece yatarken Karacık Çoban kara kaygılı rüya gördü.”</em> Daha
            sonra da <em>“Ulaş oğlu Salur Kazan kara kaygılı rüya gördü.”</em> Şeklinde
            başlayan kısımlarda kahramanlar başlarına gelecek felaketleri rüyalar
            aracılığıyla öğrenmişlerdir. Ayrıca “kara kaygılı rüya” kavramı Şamanizm’de
            kötü ruhlarla açıklanan, Dede Korkut Hikayeleri’nde ise felaketlerin
            habercisi olma görevi üstlenen bir olgudur.
        </p>
        <h3>
            9. Kurban:
        </h3>
        <p>
            Şamanizm’e göre insanlar; başlarına gelecek hastalık, felaket ve birçok
            olumsuzluğa karşı Tanrı Erlik ya da şükran ve iyi dilek dilemek amacıyla
            Tanrı Ülgen içi kurban keserler. Dede Korkut Hikayeleri’nde gerek dilek
            dilemek gerek şükür amaçlı kurban kesildiği görülür. “Kanglı Koca Oğlu Kan
            Turalı Destanı”nda Kan Turalı’nın Selcen Hatun ile düşmanlardan
            kurtulmalarını Kan Turalı’nın babası Kanglı Koca şükürle karşılamıştır.
            Şükür amaçlı kestirdiği kurban ise şu sözlerle anlatılır:
            <em>
                “Babası oğlancığını gördü, Allah’a şükürler eyledi. Oğlu ile, gelini ile
                Kanglı Koca Oğuz’a girdi. Yeşil, alaca, güzel çimene çadır dikti. Attan
                aygır,deveden erkek deve, koyundan koç kestirdi.”
            </em>
        </p>
        <p>
            <em></em>
        </p>
    </div>
</body>
</html>